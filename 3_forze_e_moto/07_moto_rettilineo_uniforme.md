# Moto rettilineo uniforme  

E' importante rendersi conto che il movimento e' **relativo**, per cui bisogna sempre precisare rispetto a cosa ci si sta muovendo, vale a dire che essere in movimento significa cambiare la propria posizione rispetto ad un **sistema di riferimento**. Si utilizzano come sistemi di riferimento, assi cartesiani in due o tre dimensioni, a seconda delle informazioni necessarie per individuare il corpo nello spazio.  

Per descrivere il moto bisogna conoscerne la **traiettoria**, ovvero l'insieme ordinato delle posizioni occupate dal corpo durante il suo moto, ma questo non e' sufficiente. Conoscendo la traiettoria, si ha la distanza totale, ma non e' possibile sapere quanto tempo si e' impiegato per percorrerla.  

La grandezza che esprime quanta distanza un corpo percorre in un intervallo di tempo si chiama **velocita'**, ovvero il rapporto tra spazio percorso e tempo impiegato a percorrerlo.  

$v = \dfrac{\Delta s}{\Delta t}$  

La sua unita' di misura e' il *metro al secondo* $\frac{m}{s}$ ovvero si dice che un corpo ha una velocita' di 1 metro al secondo, quando in 1 secondo percorre uno spazio pari a 1 metro.  

Per iniziare a studiare il moto, prediamo in considerazione lo scenario piu' semplice, quello dove la traiettoria e' una retta e la velocita' e' costante, ovvero il **moto rettilineo uniforme**.  

![treno_moto_rett_unif_01](https://github.com/dennyb87/phoenomena/assets/7195133/4bb92806-edbe-401f-b2f1-b74a21c3cd54)  

E' importante notare che la retta del grafico non ci da indicazioni sulla traiettoria, ma ci dice soltanto la distanza percorsa dal treno ad ogni istante nel tempo, per quanto ne sappiamo i binari potrebbero tracciare una linea curva.  

 Si nota immediatamente che nel moto rettilineo uniforme esiste una **proporzionalita' diretta** tra spazio e tempo, percui in tempi uguali si percorrono spazi uguali, ovvero si ha una **velocita' costante**, che in questo caso e'...  

$v = \dfrac{\Delta s}{\Delta t} = \dfrac{s_1 - s_0}{t_1 - t_0} = \dfrac{75 - 0}{0.75 - 0} = 100\ \frac{km}{s}$  

Riscrivendo l'equazione si ottiene **legge oraria** del moto.  

$\Delta s = v \cdot \Delta t$  

Questa ci dice che, essendo il moto rettilineo uniforme caratterizzato da proporzionalita' diretta tra spazio e tempo, e' possibile, conoscendo la velocita', determinare la posizione di un corpo per qualunque valore di $t$.  

## La pendenza della retta  

![intercity_regionale_01](https://github.com/dennyb87/phoenomena/assets/7195133/ac0d50e0-4d6e-4324-aab3-3369a4c127c8)  

Si puo' notare che a parita' di tempo $t_1 = t_2$ la retta con pendenza maggiore copre uno spazio maggiore, per cui una pendenza maggiore implica una velocita' maggiore.  

$\dfrac{s_1 - s_0}{t_1 - t_0} = \dfrac{50 - 0}{1 - 0} = \dfrac{50}{1} = 50\ \frac{km}{h}$  

$\dfrac{s_2 - s_0}{t_2 - t_0} = \dfrac{100 - 0}{1 - 0} = \dfrac{100}{1} = 100\ \frac{km}{h}$  

![corpo_statico_graph_01](https://github.com/dennyb87/phoenomena/assets/7195133/8f7623ee-4586-4023-a659-a0a4cd8b7184)  

Quando la pendenza e' zero si ha invece un corpo stazionario.  

$\dfrac{s_1 - s_0}{t_1 - t_0} = \dfrac{50 - 50}{1 - 0} = \dfrac{0}{1} = 0\ \frac{km}{h}$  

Mentre una retta verticale implicherebbe una distanza, e di conseguenza una velocita' infinita.  

## Spostamento e velocita' come grandezze vettoriali  

Abbiamo gia' accennato come velocita' e spostamento siano incomplete senza che siano specificate direzione e verso, ad esempio dire che ci si e' spostati di $10km$ senza menzionare direzione e verso non ci permette di capire il luogo di arrivo. Si ha allore che lo spostamento e' definito come $\Delta \vec{s}$ e di conseguenza si ha che la velocita' e' invece:  

$\vec{v} = \dfrac{\Delta \vec{s}}{\Delta t}$  

Si ha allora che $\vec{v}$ sara' nella stessa direzione e verso di $\Delta \vec{s}$ ma scalato di un fattore $\dfrac{1}{\Delta t}$ ovvero...  

$\vec{v} = \Delta \vec{s} \cdot \dfrac{1}{\Delta t}$  
