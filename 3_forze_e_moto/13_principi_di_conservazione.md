# Conservazione dell'energia meccanica  

![mechanical_energy_conservation_01](https://github.com/dennyb87/phoenomena/assets/7195133/5f413f35-4a34-405e-ad7e-e9f6330475b9)  

L'energia meccanica $E_m$ e' definita come la somma tra energia cinetica e potenziale di un corpo, sia questa gravitazionale e/o elastica, formalmente:  

$E_m = E_c + E_{Pe} = \frac{1}{2}mv^2 + mgh$  

Questo principio ci dice che in assenza di attriti, durante il moto di un corpo la sua energia meccanica si mantiene costante. Realisticamente pero' esistono le forze di attrito che compiono un lavoro negativo per cui una parte di energia viene dissipata sotto forma di calore, si parla in questo caso di **fenomeni dissipativi**, dove l'energia meccanica totale del sistema non si conserva ma diminuisce.  

## Molla  

![horizontal_spring_energy_conservation_01](https://github.com/dennyb87/phoenomena/assets/7195133/aa65cad7-9a2d-4144-96cc-f4883b1f9cb3)  

Analizziamo il caso di un disco di massa $m$ in direzione della molla a velocita' $v_i$. Generalmente si ha che l'energia meccanica totale e':  

$E_m = \frac{1}{2}mv^2 + \frac{1}{2}K \cdot \Delta L^2$  

Ma inizialmente sara' composta dalla sola energia cinetica del disco, in quanto l'energia potenziale elastica e' zero.  

$E_m = \frac{1}{2}mv_i^2 + 0$  

Quando invece la molla raggiunge il punto di compressione massimo, la velocita' del disco $v_f$ e' zero e allora l'energia meccanica sara' composta dalla sola energia potenziale elastica della molla.  

$E_m = 0 + \frac{1}{2}K \cdot \Delta L^2$  

E' importante notare che se la molla fosse disposta verticalmente dovremmo anche tenere conto dell'energia potenziale gravitazionale.  

$E_m = E_c + E_{Pg} + E_{Pel} = \frac{1}{2}mv^2 + mgh + \frac{1}{2}K \cdot \Delta L^2$  

# Principio di conservazione dell'energia  

L'energia meccanica e' solo un sottoinsieme di tutta l'energia esistente e.g. elettrica, termica etc... se potessimo tenere conto di tutte le possibili forme di energia potremmo allora concludere che in un **sistema isolato**, ovvero un sistema che *non scambia materia o energia con l'esterno*, l'energia si conserva.  

> l'energia non si crea e non si distrugge, ma si trasforma  

L'energia che viene a mancare in una particolare forma, deve necessariamente essere ritrovata altrove in una veste diversa.  

# Principio di conservazione della quantita' di moto  

![conservation_of_momentum](https://github.com/dennyb87/phoenomena/assets/7195133/a3d939f0-a4dd-4d9b-86ef-32a13e877dc1)  

Prendendo in considerazione il caso di due pattinatori di uguale massa che si spingono reciprocamente, si puo' notare che l'energia meccanica non si conserva. In particolare l'energia cinetica aumenta. La motivazione sta dietro il fatto che parte dell'energia interna dei pattinatori viene convertita in energia cinetica. Si vuole introdurre allora una nuova grandezza, che anche in questo caso resta costante, la **quantita' di moto**.  

$\vec{Q} = m\vec{v}$  

La sua unita' di misura e' $kg\frac{m}{s}$ e tiene conto del fatto che la risposta di un corpo ad una sollecitazione dipende dalla sua massa e dalla velocita'. Questa obbedisce il **principio della conservazione della quantita' di moto**, il quale ha una validita' piu' generale di quello di conservazione dell'energia meccanica:  

> In un sistema isolato la quantita' di moto si mantiene costante  

Inizialmente la quantita' di moto totale e' zero dato che...  

$v_{i1} = v_{i2} = 0 \implies Q = m_1 \cdot 0 + m_2 \cdot 0 = 0$  

Dopo la spinta si ha che la quantita' di moto si conserva e resta nulla.  

$Q = m_1v_{f1} + m_2v_{f2} = 0$  

Se $m_1 = m_2 = m$ allora...  

$v_{f1} + v_{f2} = 0 \implies v_{f1} = -v_{f2}$  

I pattinatori si allontanano con velocita' uguali ma verso opposto.  

# Urti  

![type_of_collisions](https://github.com/dennyb87/phoenomena/assets/7195133/f8503af9-c67d-4bc0-9bb0-3a4b2ab20265)  

Come abbiamo visto la quantita' di moto si conserva in un qualunque sistema isolato. L'energia cinetica invece resta invariata solo in particolari casi. Si dicono:  

* **urti elastici** se l'energia cinetica si conserva
* **urti anelastici** se l'energia cinetica non si conserva

Si dice **urto totalmente anelastico** se la velocita' finale e' $v_{f1} = v_{f2}$ in cui i corpo di incastrano procedendo uniti.  
