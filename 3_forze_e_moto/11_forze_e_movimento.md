# Caduta libera  

Un oggetto lasciato cadere, si muove di moto rettilineo uniformemente accelerato verso il centro della terra, questa viene detta **caduta libera**. Il secondo principio della dinamica ci dice allora che la terra deve esercitare una forza sul corpo, questa forza viene chiamata **forza peso**, o semplicemente **peso**. Il peso, come vedremo piu' avanti, e' direttamente proporzionale alla massa, percio' in assenza di attrito, corpi con masse diverse avranno uguale accelerazione, detta **accelerazione di gravita'** $g$ che al livello del mare e' circa $9.81\ \small\frac{m}{s^2}$. La legge oraria allora diventa:  

$s = \frac{1}{2}gt^2$  

Mentre la forza peso esercitata dalla Terra su un corpo e':  

$P = mg$  

# Il piano inclinato  

![piano_inclinato](https://github.com/dennyb87/phoenomena/assets/7195133/14493738-02ca-4316-95ca-26107f494f99)  

Come abbiamo gia' visto, la componente attiva $P_\parallel$ che e' la causa del moto, e' sempre minore di $P$ in quanto:  

$P_\parallel = \dfrac{h}{l}P$  

Per cui possiamo concludere...  

$\cancel{m}a = \dfrac{h}{l}\cancel{m}g \implies a = \dfrac{h}{l}g$  

Che l'accelerazione su un piano inclinato e' sempre minore dell'accelerazione di gravita'. Diventa percio' vantaggioso utilizzare un piano inclinato per sollevare corpi pesanti in quanto la forza richiesta uguale e contraria a $P_\parallel$ e' minore di $P$.  

# Forza centripeta  

![centripetal_force](https://github.com/dennyb87/phoenomena/assets/7195133/257770d3-24b1-4d9e-95da-496d5f1aaec9)  

Ruotando una massa $m$ attorno ad un asse come in figura, si ha che questa cambia direzione continuamente a causa dell'accelerazione centripeta.  

$a = \dfrac{v^2}{r}$  

Sappiamo grazie al secondo principio che dietro un'accelerazione si nasconde una forza, la **forza centripeta**.  

$F_c = m\dfrac{v^2}{r}$  

# Forza centrifuga  

![centrifugal_force](https://github.com/dennyb87/phoenomena/assets/7195133/95c532d5-a089-4bf1-90fe-b6efd4f3f7ba)  

La **forza centrifuga** e' invece una forza detta apparente perche' si manifesta solo nei sistemi di riferimento non inerziali. Durante una curva in auto, il nostro corpo e' impossibilitato a proseguire di moto rettilineo uniforme grazie alla reazione vincolare dello sportello dell'auto. Essendo allora in un sistema di riferimento accelerato, quindi non inerziale, ci sentiamo spinti verso l'esterno, mentre in realta' veniamo spinti verso l'interno.  

# La gravitazione universale  

![earth_moon_centripetal_force](https://github.com/dennyb87/phoenomena/assets/7195133/654810f9-3200-4053-ac45-9fde39bac249)  

Newton intui' che la forza che fa cadere la mela sulla Terra, e' la stessa che attrae la Luna verso la Terra. La Luna cerca continuamente di cadere sulla Terra ma la sua velocita' le permette di mantenere un orbita. La forza centripeta in questo caso e' la **forza gravitazionale**.  

![earth_moon_gravitational_force](https://github.com/dennyb87/phoenomena/assets/7195133/c277b50a-8cfd-4cdd-a184-07156a6625fd)  

Due corpi di masse $m_1$ e $m_2$ si attraggono con forza $\vec{F}$ direttamente proporzionale al prodotto delle masse, e inversamente proporzionale al quadrato della loro distanza.  

$F = G\dfrac{m_1m_2}{r^2}$  

Dove $G$ e' la **costante di gravitazione universale** che vale $6.67 \cdot 10^{-11}\ \small\frac{Nm^2}{kg^2}$  

E' importante notare che tra la forza e la distanza esiste una relazione di **proporzionalita' quadratica inversa**, per cui $F$ crolla rapidamente all'aumentare della distanza.  

# Leggi di Keplero  

Intorno al 1600 sulla base della teoria Copernicana, Keplero sviluppo' tre leggi, che grazie alla legge gravitazionale di Newton fornirono una spiegazione tutt'ora valida del moto dei corpi celesti.  

### Prima legge  

> I pianeti descrivono orbite ellittiche ed il Sole coincide con un dei fuochi

### Seconda legge  

![leggi_1_2_keplero](https://github.com/dennyb87/phoenomena/assets/7195133/ac1b2c98-3c4f-4df9-b64e-6f8614b3c9b6)  

> Il raggio dell'orbita descrive aree uguali in tempi uguali

Se in un tempo $t$ le aree tracciate dal raggio sono uguali $a = b$ ne consegue che la velocita' del pianeta non e' uniforme, ma dipende dalla posizione nell'orbita, maggiore al perielio rispetto all'afelio.  

### Terza legge  

![terza_legge_keplero](https://github.com/dennyb87/phoenomena/assets/7195133/70ac93be-7cec-4fa0-a118-80d9a1387717)  

> I cubi dei raggi delle orbite sono direttamente proporzionali ai quadrati dei tempi di rivoluzione

$\dfrac{r^3}{T^2} = K$  

Dove il raggio $r$ (in figura $a$) e' il valore medio della distanza che altrimenti si modificherebbe di continuo.  

Se il rapporto e' costante concludiamo che piccoli raggi comportano tempi di rivoluzione minori e viceversa. Un altro modo per dire che i pianeti interni sono piu' veloci di quelli interni.  

# Campo gravitazionale  

![gravitational_field_2](https://github.com/dennyb87/phoenomena/assets/7195133/a535404a-b172-419a-afd4-df6b51817a64)  

Per spiegare il motivo per cui due corpi come la Terra e la Luna sono soggetti a questa **azione a distanza**, la forza, si e' ipotizzato che sia la loro presenza a modificare l'ambiente in cui si trovano, introducendo cosi' il concetto di **campo**.  

> Il campo e' la modificazione dello spazio causata da una sorgente, e viene descritto tramite grandezze scalari o vettoriali in ogni punto dello spazio

![gravitational_field_space](https://github.com/dennyb87/phoenomena/assets/7195133/b35c0e36-bc10-421a-9c6f-47983737907c)  

In questo caso si parla di **campo gravitazionale** dove la sorgente e' una massa $M$ che modifica lo spazio circostante. Ponendo in un punto dello spazio un'altra massa $m$ significativamente minore della sorgente che chiameremo **campione** (o **esploratrice**), tale che la sua prezenza nello spazio sia pressoche' ininfluente, e' possibile definire $\vec{g}$ il **vettore campo gravitazionale**.  

![gravitational_field_vector](https://github.com/dennyb87/phoenomena/assets/7195133/b435359f-0857-4428-b5d3-a88f66437b16)    

Per la legge di gravitazione universale la forza che $M$ esercita sulla massa campione e':  

$\vec{F} = G\dfrac{Mm}{r^2}\vec{u}$  

Dove $\vec{u}$ e' il vettore unitario in direzione di $M$  

Il vettore campo gravitazionale e' allora definito come il solo effetto della sorgente, ovvero l'accelerazione di gravita' a cui sarebbe soggetta una massa posta in un punto del campo.  

$\vec{g} = \dfrac{\vec{F}}{m} = G\dfrac{M\cancel{m}}{r^2}\vec{u} \cdot \dfrac{1}{\cancel{m}} = G\dfrac{M}{r^2}\vec{u}$  

La cui unita' di misura e' quindi $\frac{N}{kg}$ newton su kilogrammo, che equivale a $\frac{m}{s^2}$ metri al secondo quandrato.  
