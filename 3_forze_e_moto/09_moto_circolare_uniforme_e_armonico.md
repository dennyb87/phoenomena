## Moto circolare uniforme  

Si vuole ora studiare il moto curvilineo piu' semplice, ovvero il **moto circolare uniforme**, dove la traiettoria e' una circonferenza, ed il modulo della velocita' e' costante. Sappiamo che la velocita' e' individuata dallo spazio percorso nell'intervallo di tempo, ed in questo caso come spazio viene presa in considerazione la lunghezza della circonferenza, mentre l'intervallo di tempo $T$ detto **periodo**, sara' quello necessario a percorrerla. Il modulo della velocita', detta **tangenziale**, la cui unita' di misura e' sempre *metri al secondo* $\small\frac{m}{s}$ e' allora...  

$v = \dfrac{2\pi r}{T}$  

Al contrario del modulo che resta costante, la direzione del vettore velocita' cambia continuamente. Concludiamo allora che essendo presente una variazione di velocita' seppur solo in direzione, siamo comunque di fronte ad un'accelerazione $a_c$ che prende il nome di **accelerazione centripeta**.  

$a_c = \dfrac{v^2}{r}$  

![centripetal_acceleration](https://github.com/dennyb87/phoenomena/assets/7195133/a1c6e7e0-ee5e-4624-ae89-4cda02fd4e72)  

La formula deriva dal fatto che le due velocita' formano un angolo $\theta$ uguale a quello formato dai raggi $r$ ottenendo quindi triangoli simili. Quando l'intervallo di tempo $\Delta t$ tende a zero, l'angolo $\theta$ diminuisce e l'arco di circonferenza tra le due velocita' e' uguale alla corda $s = v \Delta t$ percio' ricordando che $v = v_1 = v_2$ e sapendo che i triangoli sono simili...  

$\dfrac{\Delta v}{v} = \dfrac{s}{r} \implies \dfrac{\Delta v}{v}= \dfrac{v \Delta t}{r}$  

$a_c = \dfrac{\Delta v}{\Delta t} = \dfrac{v^2}{r}$  

![centripetal_acceleration_derivation](https://github.com/dennyb87/phoenomena/assets/7195133/115ece3d-9eb4-4124-b3f9-1e484d45987d)  
