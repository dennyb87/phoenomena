# La forza  

Pur essendo il concetto di forza relativamente familiare, si incontrano non poche difficolta' nel momento in cui si tenta di descrivere con chiarezza di cosa si tratta. La ragione sta proprio nel fatto che non e' possibile darne una definizione diretta, ma si deve necessariamente ricorrere ad una **definizione indiretta**, quindi invece di spiegare cio' che la forza e', descriveremo cio' che la forza fa.  

* provocare il movimento di un corpo che prima era fermo
* arrestare un corpo in movimento
* cambiare il moto di un corpo (variazione di velocita'/direzione)
* deformare un corpo

Possiamo allora dire che:  
> La **forza** e' una grandezza fisica che puo' causare una deformazione o una variazione nello stato di quiete o condizioni di moto di un corpo.  

# Legge di Hooke  

La **definizione operativa** di una grandezza fisica e' l'insieme delle operazioni necessarie per la sua misurazione. Per misurare la forza faremo uso di uno strumento detto **dinamometro** il quale sfrutta la deformazione di un corpo (una molla) sotto l'effetto di una forza (effetto statico). Si vuole misurare la variazione di lunghezza $\Delta L = L_1 - L_0$ ogni volta che aggiungiamo un pesetto.  

![forza_misurazione](https://github.com/dennyb87/phoenomena/assets/7195133/feca3949-4ec3-43f3-b74e-63f5e399e0a5)  

| $\Delta L\ (cm)$ | $F\ (numero\ di\ pesetti)$ | $K =\frac{F}{\Delta L}$ |
| ---------------- | -------------------------- | ----------------------- |
| $2$              | $1$                        | $\frac{1}{2} = 0.5$     |
| $4$              | $2$                        | $\frac{2}{4} = 0.5$     |
| ...              | ...                        | ...                     |

Osservando la tabella possiamo giungere alla conclusione che la molla si comporta in modo tale da rendere costante il rapporto tra la forza ed il suo allungamento. Quando questo accade si dice che due grandezze sono **direttamente proporzionali**, ovvero se la forza raddoppia, anche l'allungamento raddoppia, e cosi' via.  

La legge di Hooke ci dice allora che:
>L'allungamento di una molla e' direttamente proporzionale alla forza che lo ha provocato:
>
> $F = K \cdot \Delta L$  
> 
> Dove $K$ prende il nome di **costante elastica**.  

Questa legge non e' sempre valida, ad esempio puo' succedere che la molla si rompa, o che si deformi se tornare alla lunghezza iniziale. In ogni altro caso, ovvero quando la molla si comporta secondo la legge di Hooke allora si dice che si comporta in modo **elastico**.  

![forza_elastica](https://github.com/dennyb87/phoenomena/assets/7195133/5c2bf6cf-cb71-4f90-98b0-43aab92e3534)  

La forza esercitata dalla molla $F_{el}$ in risposta ad una forza esterna $F_{est}$ si dice **forza elastica**. Ed e' in condizioni di equilibrio uguale e contraria a quella esterna.  

$F_{el} = -F_{est} = -K \cdot \Delta L$  

![dinamometro](https://github.com/dennyb87/phoenomena/assets/7195133/81ed96a2-6835-4ec4-a625-8572c3603fc6)  

Introduciamo quindi l'unita' di misura della forza, il **newton**, con simbolo $N$. Il dinamometro misura la forza sfruttando i suoi **effetti statici**, mentre vedremo in seguito che il newton viene definito sulla base degli **effetti dinamici** prodotti dalla forza.  

# Costante elastica  

| $F$ | $\Delta L_A\ (K_A = 2 )$ | $\Delta L_B\ (K_B = 1 )$ |
| --- | ------------------------ | ------------------------ |
| $1$ | $0.5$                    | $1$                      |
| $2$ | $1$                      | $2$                      |
| ... | ...                      | ...                      |

![costante_elastica](https://github.com/dennyb87/phoenomena/assets/7195133/566e91d8-c22d-426c-9999-2338c9d8d1fd)  

Tracciando un grafico delle misurazioni di due molle notiamo che con la stessa forza applicata, le due molle rispondono in modo diverso, in particolare si ha un allungamento diverso. Notiamo allora che la pendenza della retta tracciata individua la **costante elastica**, la cui unita' di misura e' newton su metri $\frac{N}{m}$.  

$K = \dfrac{F}{\Delta L}$  

Questa ci da un'indicazione del comportamento della molla, ovvero della sua resistenza alla deformazione. Maggiore e' la costante, maggiore sara' la rigidita' della molla, che ovviamente dipende dalla geometria e dal materiale.  

# Peso e massa  

Peso e massa vengono spesso usati come sinonimi ma anche se sono strettamente correlati, sono due grandezze fisiche distinte. Il peso e' la forza con cui un corpo viene attratto verso la terra, mentre la massa ci da un'idea della quantita' di materia di cui e' composto un corpo.  

![bilancia-a-bracci-uguali](https://github.com/dennyb87/phoenomena/assets/7195133/edef322a-7419-4501-a4ce-4be84e9c205d)  

La massa si misura con una bilancia a bracci uguali, e la sua unita' di misura e' il **kilogrammo**, che fino a poco tempo fa' era definito come un cilindro equilatero di platino-iridio a cui si e' convenzionalmente attribuito il valore di $1\ kg$.  

Nonostante siano grandezze diverse, sono strettamente legate, basti pensare che quando si dimagrisce, perdendo quindi massa, anche il peso diminuisce.  

$P = m \cdot g$  

Dove $P$ rappresenta il peso del corpo in $N$, ovvero la forza con cui viene attratto verso terra, mentre $m$ e' la sua massa in $kg$, infine $g$ e' l'accelerazione di gravita' in $9.81\ m/s^2$.  

![mass_vs_weight](https://github.com/dennyb87/phoenomena/assets/7195133/22f20714-0f80-44f3-af7b-b5e651733d4d)  
